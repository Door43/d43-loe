====== 1. Silita nu kinatimbalian nu [katano'an] [dunia] [tano'] ka' langit ======


{{https://api.unfoldingword.org/obs/jpg/1/en/360px/obs-en-01-01.jpg}}


Talima kase, u uka aku monsilitaakonmo kinatimbalian nu [katano'an] [dunia] [tano'] ka' langit. Saaba' inganom a sina na Tumpu nompotimbali. Sina salataa, momona binaunyo, na aijo' tano' ka' langit. Panyo momonanyo, aiya tano' dagi' pintung ka' madi' ko apaa i unonyo. Panyo kino aitu Santuu' u Tumpu, dai' sumansayoi i kilit u ue.



{{https://api.unfoldingword.org/obs/jpg/1/en/360px/obs-en-01-02.jpg}}


Lapas aijo', Tumpu nompotimbali jingkaa. TinaehakonNyomo konyo, "Timbalimo na mate jingkaa!" Ka' timbali ahi' a jingkaa. "Jingkaa aijo' konyo nu Tumpu maima', ka' konyo Kusanggohimo sina." [Lapas aijo'] [Lengkat kijo'] gina'atNyomo na jingkaa tiba pikat, ka' pikat aijo' sinanggohanNyo pihi. Sinumo aitu na binaunyo sina sasalataa.




{{https://api.unfoldingword.org/obs/jpg/1/en/360px/obs-en-01-03.jpg}}


Pule' i sina ko ohua'nyo, binauNyomo na aita' bilu-bilu' u langit. TinaehakonNyomo konyo da aijo'mo bilu-bilu' u langit a mongga'atakon ue anu aita' mae i bawo ka' anu akaong i aluuk.




{{https://api.unfoldingword.org/obs/jpg/1/en/360px/obs-en-01-04.jpg}}


Pule' i sina ko totolu'nyo, Tumpu nongga'atakonmo indalangon tiba kantano'an. TinaehakonNyomo konyo da iya moga'a-ga'at na tano' tiba ue. Aa tano' aijo' sinanggohanNyomo "kantano'an," ka' ue aijo' sinanggohanNyomo "indalangon." Lapas aijo', tinoanyomo konyo, "Paya' a ko topos a anu binaungKu aiya!"




{{https://api.unfoldingword.org/obs/jpg/1/en/360px/obs-en-01-05.jpg}}


Lapas aijo' tinaehakonNyomo konyo da aijo' katano'an na nompotumuu' iwi-iwi' a tugalon kau' ka' tugalon anu tonsalupa-lupa. Ka' timbali ahi' a sumo aijo'. Lapas aijo', tinoanyomo konyo, "Paya' a ko topos anu binaungKu aiya!"




{{https://api.unfoldingword.org/obs/jpg/1/en/360px/obs-en-01-06.jpg}}


Pule' i sina ko opatnyo, Tumpu nompotimbalimo mate sina, bitu'on, sagala mandala'. TinaehakonNyomo konyo, "Timbalimo na mate sina, bitu'on, sagala mandala'!" Mokonyo' binau nu Tumpu aijo', konyo da ko ponjingkaainyo sina tiba pihi. Tiba ponsumbu'an loonu potugalan ka' taun. Lapas aijo', tinoanyomo konyo, "Paya' ko ima' Aku aiya nombau! Topos a konyo!"




{{https://api.unfoldingword.org/obs/jpg/1/en/360px/obs-en-01-07.jpg}}


Pule' i sina ko olima'nyo, binauNyomo na anu akaong isii nu indalangon tiba isii nu ue, anu lalaa' mingkakalangu akaong, tiba mate tomonsi'. TinaehakonNyomo konyo, "Timbalimo na mate isii nu indalangon tiba isii nu ue, hagi tomonsi'!" Tinoanyo konyo, "Paya' a ko topos anu binaungKu aiya!" Lapas aijo' binalakaatanNyomo ahi'.




{{https://api.unfoldingword.org/obs/jpg/1/en/360px/obs-en-01-08.jpg}}


Pule' i sina ko anomnyo, aijo' Tumpu nompotimbalimo potuu'on. TinaehakonNyomo konyo, "Timbalimo na mate potuu'on iwi-iwi'. Ka' timbali ahi' a sumo aijo'. Iwi-iwi' a potuu'on, tiba sagala anu jumoloo, iyaamo na mate potuu'on anu maela', ingko-ingkot anu aiya jojoong i kantano'an, binau nu Tumpu. Aijo' sina ko anomnyo na Iya nombau. TinoaNyomo, "Paya' a konyo ko topos a anu binaungKu aiya!"




{{https://api.unfoldingword.org/obs/jpg/1/en/360px/obs-en-01-09.jpg}}


Lapas aijo' konyo, "Aiya imbo' da kita mompotimbali mian da pokakana ka' kita na konyo nu Tumpu. Da ingko-ingkot a katano'an tiba potuu'on, aha na mongkuasai." 




{{https://api.unfoldingword.org/obs/jpg/1/en/360px/obs-en-01-10.jpg}}


Jadi pinotimbaliNyo. IngalaNyomo na te tano' ka' kinompon, binauNyomo mian mo'ane. Tinimbalimo ahi', pinuuhakonNyomo na kinyonyoa [anu moko tumuu'] [nu kantumuu'an], ka' iya tinumuu'. Aijo' sanggonyo i Adam na moane aijo'. Montii-montiik konyo nu Tumpu, "Aa da Kubaui ale'!" BinauanNyomo ale' bau pompojoonganNyo momo'ane u uka. Ka' pinojoongnyomo i ale' aijo', konyo da anu laa' montoa sagala mompalakai uka anu laa' binauNyo aijo' i ale'.




{{https://api.unfoldingword.org/obs/jpg/1/en/360px/obs-en-01-11.jpg}}


Kijo' i ale' kijo', manjoo' a kau' anu timbali okaan na bua'nyo. Panyo kijo' i tootoonga' u ale', tinugalanNyomo uangkau na kau' anu mosi sanggalasan. Aijo' sangkau, de okaan na bua'nyo, tumuu' ahi' sidu-sidutu'. Ka' aijo' mule' sangkau, ko bua'nyo anu timbali ponsumbu'an anu maidek tiba anu maima'. Pinoto'iNyo hi Adam, "Aijo' konyo nu Tumpu, ingko-ingkot timbali okaan. Panyo kijo' anu timbali ponsumbu'an anu maidek tiba anu maima', na boli sangkalinga lako' mongkaan. Konyo nu Tumpu, de oko mongkaan, matemo na oko!"




{{https://api.unfoldingword.org/obs/jpg/1/en/360px/obs-en-01-12.jpg}}


Lapas aijo' konyo nu Tumpu, "Paya' konyo ola posi iya sausa', madi' maima'. Saaba' konyo nu Tumpu madi' ahi' timbali oposangalu ka' aitu potuu'on, be iyaa na timbali!"




{{https://api.unfoldingword.org/obs/jpg/1/en/360px/obs-en-01-13.jpg}}


"Oo konyo Kubauimo sangalu da bau pontulungi." Lapas aijo', pinohoyotNyomo na i Adam. Konyo nu Tumpu, "Bobogon tatu' a oko." Hau-haunyo i Adam ihoyot, lako'mo ingalaNyo na haasnyo sa'angu' ka' pinotimbaliNyomo boune. Lapas aijo' binoaNyomo hi Adam.




{{https://api.unfoldingword.org/obs/jpg/1/en/360px/obs-en-01-14.jpg}}


Nobulaa mae na i Adam, tinolo kengkengmo na iya! Konyo, "Yo biok a aiya! Aiya na ko sangalumo aa anu sumo aku! Aijo'mo konyo kusanggohimo "Boune," saaba' aijo' iya binau lengkat hi nyau', mo'ane." Mokonyo' aijo' mo'ane mompala'ii tu'anyonyo, aijo' mosa'angu' ka' bengkele'nyo. 




{{https://api.unfoldingword.org/obs/jpg/1/en/360px/obs-en-01-15.jpg}}


Jadi aijo' mo'ane tiba boune, binau nu Tumpu tali'nyo sumomo Iya. Tinoa nu Tumpu sumo aijo' maima' hondo, ka' binalakaatanNyomo konyo, "Ponganak, makumpu, ponjoo' a mate lanak miu, ponjoo' ka' pobuke' a katano'an aa!" Lapas aijo', pinosilele'mo ahi' na Tumpu. "Paya' a konyo ko ima' a iwi-iwi' anu binaungKu aiya! Topos a konyo!" Sinumo aijo' na anu binau nu Tumpu u uka sina ko anomnyo.




{{https://api.unfoldingword.org/obs/jpg/1/en/360px/obs-en-01-16.jpg}}


Pule' i ko popitu' u sinanyo, ilapasmo ahi' anu binau nu Tumpu, iya binelentimo. BinalakaatanNyomo na aijo' sina ko popitu'nyo. Konyo nu Tumpu, "Sina aiya na mosi paima' ka' aijo' ano-anom, saaba' baumo pilaweian." Aijo'mo na silita nu Tumpu nompotimbali tano' tiba langit sagala anu mongisii.

//Aijo'mo na silita nu Kitap Buto-butolu, anu lengkat i Kinatimbalian nu Dunia pasan sa'angu' toka ohua'//


